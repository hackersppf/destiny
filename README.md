# destiny
![enter image description here](https://ppf.edu.gr/hackers/wp-content/uploads/2023/01/mother-and-daughter-6689915_1280.jpg)
> Ένα κοινωνικό ρομπότ το οποίο μας βοηθάει να χτίσουμε ενσυναίσθηση για
> τα άτομα με αναπηρία.

Μια δίκαιη και βιώσιμη κοινωνία και οικονομία θα πρέπει να λαμβάνει υπόψη της τις ανάγκες των ανθρώπων που έχουν τις λιγότερες ευκαιρίες και αντιμετωπίζουν τα μεγαλύτερα εμπόδια για την ίση συμμετοχή τους στην εκπαίδευση, την εργασία, την ψυχαγωγία και όλες τις καθημερινές δραστηριότητες.

Η ρομποτική και γενικότερα οι νέες τεχνολογίες αξιοποιούνται για την βελτίωση της ζωής των ατόμων με αναπηρία εδώ και πολλά χρόνια με δημιουργικούς τρόπους. Από τα ακουστικά βαρηκοΐας μέχρι τα τεχνητά μέλη, η τεχνολογία έδωσε τα εργαλεία σε ταλαντούχους και δημιουργικούς ανθρώπους να δώσουν λύσεις σε συνανθρώπους μας που αντιμετωπίζουν αναπηρίες.

Η δική μας ομάδα έχει ως στόχο να ασχοληθεί με την αναπηρία από μια άλλη σκοπιά, ενισχύοντας την ενσυναίσθηση των ανθρώπων για τις προκλήσεις που αντιμετωπίζουν στην καθημερινότητα τους τα άτομα με αναπηρίες. Πόσο εύκολα μπορούν να κινηθούν στα σχολεία μας οι μαθητές που δεν μπορούν να περπατήσουν; Πόσο εκπαιδευμένοι είμαστε για να συνομιλήσουμε με ένα άτομο που δεν ακούει; Πως θα δώσουμε οδηγίες σε έναν συνάνθρωπο μας που δεν βλέπει;

H Destiny, το ρομπότ που σχεδιάζουμε θα έχει τον ρόλο ενός ανθρώπου με αναπηρίες. Εμείς θα έχουμε τη δυνατότητα να επικοινωνούμε και να κινούμαστε μαζί της διαπιστώνοντας τα προβλήματα που προκύπτουν και θα προσπαθούμε να φανταστούμε λύσεις για αυτά. Η Destiny θα έχει τη δυνατότητα να προσομοιώνει τις παρακάτω αναπηρίες:

-   κινητικά προβλήματα (θα βρίσκεται σε καροτσάκι)
-   προβλήματα όρασης
-   προβλήματα ακοής
    

Η κεντρική μονάδα του ρομπότ θα είναι το κινητό μας τηλέφωνο. Εκεί θα βρίσκεται το βασικό πρόγραμμα για την λειτουργία του. Η κάμερα του κινητού μας θα είναι τα μάτια του ρομπότ, ενώ το μικρόφωνο του κινητού θα είναι τα αυτιά του. Ανάλογα με το είδος της αναπηρίας που προσομοιώνει η εφαρμογή θα ενεργοποιεί/απενεργοποιεί την κάμερα και το μικρόφωνο. Η επικοινωνία μας με την εφαρμογή θα γίνεται με την χρήση πρόσθετων τεχνητής νοημοσύνης (αναγνώριση εικόνας και ήχου).

Το σώμα του ρομπότ το σχεδιάζουμε χρησιμοποιώντας την εφαρμογή TinkerCAD και θα αποτελείται από κομμάτια MDF τα οποία θα κόψουμε στα επιθυμητά μεγέθη με την χρήση ενός μηχανήματος laser engraver/cutter. Η βασική μορφή της κατασκευής θα είναι ένα καρότσι ατόμων με αναπηρία στο οποίο θα βρίσκεται ενσωματωμένο το ρομπότ. Θα κινείται με 2 κινητήρες DC οι οποίοι θα ελέγχονται από ένα Arduino. To Arduino θα επικοινωνεί ασύρματα με το κινητό τηλέφωνο που θα βρίσκεται τοποθετημένο στο κεφάλι του ρομπότ και θα δέχεται εντολές για να ενεργοποιεί τους κινητήρες.
  
![](https://ppf.edu.gr/hackers/wp-content/uploads/2023/01/Screenshot_2-1.png)

![](https://ppf.edu.gr/hackers/wp-content/uploads/2023/01/Screenshot_1-1.png)

Πρώιμα σχέδια του ρομπότ στο TinkerCAD

Πιστεύουμε ότι η Destiny θα είναι ιδιαίτερα χρήσιμη για την εκπαίδευση όλων μας σε θέματα που αφορούν την αναπηρία. Θα μπορούσε να είναι χρήσιμη προσθήκη στα σχολεία για την εκπαίδευση των μαθητών και για την βελτίωση των υποδομών τους ώστε να είναι πιο φιλικά στα άτομα με αναπηρία.

-   1 X [Laser Engraver - Creality CR Falcon 5W](https://grobotronics.com/laser-engraver-creality-3d-cr-30-falcon-5w.html) 320 ευρώ
-   2 Χ [Standard Gearmotor HQ - 59 RPM 12V](https://grobotronics.com/standard-gearmotor-hq-59-rpm-12v.html) 20 ευρώ
-   2 Χ [Gearmotor Mount - 37mm](https://grobotronics.com/gearmotor-mount-with-hardware-37mm.html) 4 ευρώ
-   2 X [Aluminum Solid Coupler 6mm - 8mm](https://grobotronics.com/aluminum-solid-coupler-6mm-8mm.html) 3 ευρώ
-   2 Χ [200x30mm 8" τροχός συμπαγής](https://www.skroutz.gr/s/26411008/200x30mm-8-%CF%84%CF%81%CE%BF%CF%87%CF%8C%CF%82-%CF%83%CF%85%CE%BC%CF%80%CE%B1%CE%B3%CE%AE%CF%82.html#specs) 60 ευρω
-   2 Χ [07763 Ρόδα 100mm](https://www.skroutz.gr/s/36285824/07763-%CE%A1%CF%8C%CE%B4%CE%B1-100mm.html) 2 ευρω
-   1 Χ [Dual Motor Driver Module L298N](https://grobotronics.com/dual-motor-driver-module-l298n.html) 4 ευρώ
-   1 Χ [Gens ace Soaring 1300mAh 11.1V 30C 3S1P Lipo Battery Pack](https://www.hellasdigital.gr/electronics/batteries/lipo/gens-ace-soaring-1300mah-11.1v-30c-3s1p-lipo-battery-pack-with-xt60-plug/) 11 ευρώ
-   1 X [XT60 Battery Male Female Connector Plug](https://www.hellasdigital.gr/electronics/connector/xt60-battery-male-female-connector-plug-with-silicon-14-awg-wire/) 2.5 ευρώ
-   1 Χ [IMAX B6 DC Charger 5A 80W](https://www.hellasdigital.gr/electronics/batteries/chargers/imax-b6-dc-charger-5a-50w/) 25 ευρώ
-   1 Χ [Rugged Metal On/Off Switch with Red LED Ring](https://www.hellasdigital.gr/electronics/components/rugged-metal-on-off-switch-with-red-led-ring-16mm-red-on-off/) 7 ευρώ
**Σύνολο: 458,5 ευρώ**
